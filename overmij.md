---
layout: page
title: Over mij
permalink: /overmij/
---
<img src="/wordpress/img/overmij_peuterhilde.jpg" class="alignright" alt="foto peuter" />

Op een koude winterdag in het jaar <img src="/wordpress/img/overmij_1976.png" alt="jaartal 1976" /> werd er een meisje geboren.

Ze groeide op in een creatief gezin. Haar papa en mama hielden ontzettend van tekenen, schilderen, klussen, 
handwerken en zelf foto's ontwikkelen. Het hele huis stond vol knutselspullen.

<img src="/wordpress/img/overmij_tekenendehilde.jpg" class="alignleft" alt="foto tekenend meisje" />
Het kleine meisje ontdekte de potloden en kleurboeken. Een korte, maar hevige periode van kleurplaten-inkleuren-verslaving volgde. 
Toen alle kleurboeken vol gekleurd waren en het kleuren binnen de lijntjes haar verveelde, begon ze zelf te tekenen.

<img src="/wordpress/img/overmij_hand_penseel.jpg" class="alignright" alt="illustratie hand die bloem schildert" />
Later-als-ze-groot-was wilde ze naar de Kunstacademie.
De jaren gingen voorbij, het meisje werd ouder en bleef tekenen, maar naar de Kunstacademie ging ze niet.
Ze ging studeren in Enschede, daar vond ze haar vrijheid en de liefde.
Na haar studie had ze 101 banen, maar geen ervan maakte haar echt gelukkig. 
Op een dag besloot ze haar creatieve hart te volgen en voor zichzelf te beginnen.
Tekenen, schilderen en ontwerpen, dat was wat ze wilde! 

<img src="/wordpress/img/overmij_foto_hilde_klein.jpg" class="alignleft" alt="foto Hilde Reurink" />
Hoe het verder ging met het meisje?
Ze volgde een cursus Desktop Publishing aan het Grafisch Lyceum in Utrecht. Ze ging wenskaarten ontwerpen.
Ze schilderde, tekende, maakte illustraties.
Haar werk werd langzaam beter, ze ging netwerken en ze 
kreeg haar eerste opdrachten.

Dit is mijn verhaal.
Ik ben Hilde Reurink en ik maak illustraties en ontwerpen die de wereld een beetje mooier maken.

